# DSI202
# Django project for Rent Near TU

# บทคัดย่อ

        ในปัจจุบันการหาหอพักบริเวณมหาวิทยาลัยธรรมศาสตร์ ศูนย์รังสิตยังคงเป็นเรื่องที่ยุ่งยากสำหรับนักศึกษาและบุคคลทั่วไป โดยเฉพาะกลุ่มคนที่ทำงานในละแวกใกล้เคียงซึ่งไม่มีเวลามากพอที่จะขับรถไปสำรวจหอพักตามสถานที่จริง หลายคนต้องเสียเวลาขับรถไปตามหอพักต่าง ๆ ด้วยตนเอง เพื่อดูว่าหอไหนมีห้องว่าง หอไหนมีเฟอร์นิเจอร์ครบ หรือหอไหนมีราคาที่เหมาะสม บางครั้งเมื่อไปถึงสถานที่จริงกลับพบว่าหอพักไม่ตรงตามความต้องการ เช่น ไม่มีสิ่งอำนวยความสะดวกที่ต้องการ ราคาเกินงบ หรือไม่สะดวกในการเดินทางกลับมหาวิทยาลัย สิ่งเหล่านี้ทำให้กระบวนการหาหอพักกลายเป็นเรื่องที่ยุ่งยากและเสียเวลา

จากปัญหาข้างต้นจึงเกิดแนวคิดในการพัฒนาเว็บแอปพลิเคชันเพื่อใช้ในการหาหอพัก ที่จะช่วยให้ทั้งผู้เช่าและเจ้าของหอสามารถพบกันได้ในแพลตฟอร์มเดียว โดยมีเป้าหมายในการลดเวลา ลดความยุ่งยาก และเพิ่มประสิทธิภาพในการค้นหาหอพักสำหรับทุกคนในชุมชนรอบมหาวิทยาลัย

เว็บแอปนี้ถูกออกแบบมาให้ใช้งานง่าย รองรับการใช้งานจากทั้งผู้เช่าและเจ้าของหอพัก โดยผู้เช่าสามารถค้นหาหอพักตามงบประมาณ ทำเล หรือสิ่งอำนวยความสะดวก และดูรายละเอียดสำคัญของหอพักได้ครบถ้วน ทั้งขนาดห้อง ราคา รายการเฟอร์นิเจอร์ เงื่อนไขการจอง และภาพถ่ายจริง โดยไม่ต้องเดินทางไปดูสถานที่จริง ส่วนเจ้าของหอสามารถลงประกาศหอพัก เพิ่มรูปภาพและรายละเอียดห้องพัก และจัดการข้อมูลได้ตลอดเวลา เพิ่มโอกาสในการพบผู้เช่าในกลุ่มเป้าหมายโดยตรง

แอปพลิเคชันนี้พัฒนาด้วย Django ซึ่งเป็น Python Web Framework ที่มีความเสถียรและสามารถขยายต่อยอดได้ง่าย โดยใช้เทคโนโลยีหลัก ได้แก่ Python, HTML, CSS เพื่อให้เกิดอินเทอร์เฟซที่ดูสะอาด ใช้งานง่าย และเข้าถึงได้ทั้งจากคอมพิวเตอร์และมือถือ

ฟีเจอร์หลักของระบบ ได้แก่:

1.ระบบค้นหาและกรองหอพักตามงบประมาณ ทำเล หรือสิ่งอำนวยความสะดวก

2.ระบบลงประกาศหอพักสำหรับเจ้าของหอ

3.ระบบจัดการข้อมูลหอพัก (เพิ่ม/แก้ไข/ลบ)

4.การแสดงรายละเอียดหอพักอย่างครบถ้วน

5.การดูสถานะห้อง (ว่าง / ถูกเช่าแล้ว)

6.ระบบสมัครสมาชิก และล็อกอินเพื่อใช้งานฟีเจอร์เพิ่มเติม

ด้วยแพลตฟอร์มนี้ ผู้ใช้งานไม่เพียงแต่จะได้รับข้อมูลหอพักอย่างครบถ้วนโดยไม่ต้องเดินทาง แต่ยังสามารถเปรียบเทียบทางเลือกต่าง ๆ และตัดสินใจได้อย่างรวดเร็ว ช่วยให้การหาที่อยู่อาศัยรอบมหาวิทยาลัยกลายเป็นเรื่องที่สะดวก ง่าย และมีประสิทธิภาพมากยิ่งขึ้น

# User Stories (ลักษณะการใช้งานของผู้ใช้)

 ผู้เช่าหอพัก ต้องการดูรายละเอียดหอพักเพื่อเปรียบเทียบและเลือกหอที่เหมาะสม โดยไม่ต้องเดินทางไปดูด้วยตนเอง  เช่น ขนาดห้อง ราคา เฟอร์นิเจอร์ เพื่อเปรียบเทียบและเลือกหอที่ตรงกับความต้องการ และประหยัดเวลาในการค้นหาหอที่เหมาะสม โดยสามารถทำได้ดังนี้

1.ใช้ระบบค้นหาและตัวกรอง (Filter) เพื่อค้นหาหอพักตามเกณฑ์ เช่น ราคาไม่เกิน 5,000 บาท, มีแอร์, มีเฟอร์นิเจอร์ครบ, ใกล้มหาวิทยาลัย

2.คลิกดูรายละเอียดของหอพัก เช่น ขนาดห้อง, สิ่งอำนวยความสะดวก, ราคาค่าเช่า, เงื่อนไขการจอง, ที่ตั้งบนแผนที่

3.ดูภาพถ่ายภายในหอพัก หรือวิดีโอ เพื่อประกอบการตัดสินใจ

4.ติดต่อเจ้าของหอพักโดยตรงผ่านเบอร์โทร หรือแบบฟอร์มติดต่อภายในเว็บไซต์

5.บันทึกหอที่สนใจไว้ในรายการโปรดเพื่อเปรียบเทียบภายหลัง

 เจ้าของหอพัก ต้องการเพิ่มข้อมูลหอพักของตนเอง เพื่อให้ผู้เช่ารับข้อมูลครบถ้วนและตัดสินใจได้ง่ายขึ้น กรอกข้อมูลหอลงในระบบ เช่น รายละเอียดห้อง และราคาค่าเช่า เพื่อให้ผู้เช่าเห็นข้อมูลครบถ้วน และสามารถตัดสินใจเลือกหอของฉันได้ง่ายขึ้น โดยสามารถ

1.เพิ่มข้อมูลหอพักใหม่ โดยกรอกชื่อหอ ที่ตั้ง จำนวนห้องว่าง ราคา สิ่งอำนวยความสะดวก เช่น แอร์ โต๊ะ ตู้ เตียง Wi-Fi ฯลฯ

2.อัปโหลดภาพถ่ายของห้องพัก บริเวณโดยรอบ และแผนที่ของหอ

3.แก้ไข/ลบข้อมูลหอพักได้ตลอดเวลา หากมีการเปลี่ยนแปลงราคา หรือสถานะห้อง

4.รับการติดต่อจากผู้สนใจเช่า ผ่านฟอร์มติดต่อ หรือข้อมูลติดต่อที่ระบุไว้

# ขั้นตอนการใช้งานตาม User Stories

ผู้เช่าหอพัก

เข้าหน้าเว็บไซต์หลัก ระบบจะแสดงรายการหอพัก
ใช้ระบบค้นหา/ตัวกรอง เช่น ราคา ทำเล หรือสิ่งอำนวยความสะดวก เพื่อเลือกหอที่ตรงใจ
คลิกดูรายละเอียดหอพัก ตรวจสอบข้อมูล เช่น ราคา รายเดือน ขนาดห้อง สิ่งอำนวยความสะดวก ภาพถ่าย และข้อมูลติดต่อ
บันทึกหอพักที่สนใจไว้ในรายการโปรด สามารถดูรายการหอที่บันทึกไว้ เพื่อเปรียบเทียบภายหลัง
กดจองหอพัก(ต้องเป็นสมาชิกหรือเข้าสู่ระบบก่อน)

เจ้าของหอพัก

สมัครสมาชิกและเข้าสู่ระบบด้วยอีเมลและรหัสผ่าน
เพิ่มข้อมูลหอพักใหม่ กรอกข้อมูลที่จำเป็น ได้แก่ ชื่อหอพัก ที่ตั้งโดยละเอียด ราคา/เดือน รายละเอียดห้อง (ขนาด, สิ่งอำนวยความสะดวก, เงื่อนไขการเช่า)อัปโหลดภาพถ่ายของห้องและบริเวณหอพัก แก้ไขหรือลบข้อมูลหอพักได้ทุกเมื่อผ่านแดชบอร์ดส่วนตัว
จัดการข้อมูลหอพัก แก้ไขข้อมูลหอพัก เปลี่ยนราคาค่าเช่า หรืออัปเดตรายละเอียดห้อง ลบหอพักออกจากระบบ เมื่อห้องเต็มหรือไม่เปิดให้เช่าแล้ว
ดูสถานะห้องได้ว่า ห้องว่างหรือถูกเช่าแล้ว

# การติดตั้งและใช้งานระบบ (Installation & Usage)

1.ติดตั้ง Python 3.9+ บนเครื่อง

2.ติดตั้ง Django ด้วยคำสั่ง pip install django

3.โคลนโปรเจกต์จาก GitHub ด้วยคำสั่ง git clone

https://github.com/Xuli2317/dsi202_2025.git

4. cd dsi202_2025

5.กำหนดค่า environment variables สำหรับข้อมูลสำคัญ เช่น รหัสฐานข้อมูล, API key โดยดูแนวทางจากไฟล์ .env.example (ถ้ามี)

6.รันเซิร์ฟเวอร์ด้วยคำสั่ง python manage.py runserver

7.เปิดเว็บไซต์ที่ http://127.0.0.1:8000 ในเบราว์เซอร์

สิ่งที่ควรเตรียมก่อนใช้งาน

1.Python

2.Django

3.เครื่องมือจัดการรูปภาพ เช่น Pillow

# การพัฒนาในอนาคต

เพื่อยกระดับประสบการณ์ใช้งานของแพลตฟอร์ม Rent Near TU ในอนาคต มีแผนการพัฒนาเพิ่มเติมดังนี้

1.พัฒนาแอปพลิเคชันบนมือถือ สร้างแอปพลิเคชันแบบ native สำหรับระบบ iOS และ Android เพื่อใช้งานควบคู่กับเว็บไซต์ โดยจะมีฟีเจอร์เพิ่มเติม เช่น การแจ้งเตือน (Push Notification) และการเข้าถึงข้อมูลแบบออฟไลน์

2.ฟิลเตอร์ค้นหาขั้นสูง เพิ่มตัวกรองเพื่อรองรับความต้องการเฉพาะทาง เช่น หอพักที่อนุญาตให้นำสัตว์เลี้ยงเข้าได้ และหอพักที่รองรับผู้พิการหรือมีสิ่งอำนวยความสะดวกเฉพาะทาง

3.ระบบให้คะแนนและรีวิว ให้ผู้เช่าสามารถให้คะแนนและเขียนรีวิวหอพักที่ตนเคยพัก เพื่อเพิ่มความโปร่งใสและความน่าเชื่อถือให้กับแพลตฟอร์ม

4.ระบบชำระเงินในแอป เพิ่มระบบชำระเงินภายในแอปที่ปลอดภัย สำหรับการจ่ายเงินมัดจำหรือค่าเช่า ช่วยให้กระบวนการเช่าหอสะดวกและรวดเร็วยิ่งขึ้น
